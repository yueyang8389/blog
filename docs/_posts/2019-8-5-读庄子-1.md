---
title: 庄子系列
date: 2019-08-05
tags:
  - 读书
category: 读书
banner: /blog/img/banner/3.jpg
---

## 逍遥游（1）

北冥有鱼，
其名为鲲。
鲲之大，
不知其几千里也；
化而为鸟，
其名为鹏。
鹏之背，
不知其几千里也；
怒而飞，
其翼若垂天之云。
是鸟也，
海运则将徙于南冥。
南冥者，
天池也。

> 逍遥解脱的人生/具见和比喻/物化 被化 自化

## 逍遥游（2）

《齐谐》者，志怪者也。
《谐》之言曰：
鹏之徙于南冥也，
水击三千里，
抟（tuán）扶摇而上者九万里，
去以六月息者也。

## 逍遥游（3）

野马也，
尘埃也，
生物之以息相吹也。
天之苍苍，
其正色邪？
其远而无所至极邪？
其视下也，
亦若是则已矣。
且夫水之积也不厚，
则其负大舟也无力。
覆杯水于坳堂之上，
则芥为之舟；
置杯焉则胶，
水浅而舟大也。

> 生命的力量/多蓝多远的天/大海般的胸怀

## 逍遥游（4）

风之积也不厚，
则其负大翼也无力。
故九万里则风斯在下矣，
而后乃今培风；
背负青天而莫之夭阏（è）者，
而后乃今将图南。
蜩（tiáo）与学鸠笑之曰：
我决（xuè）起而飞，
抢（qiāng）榆枋（fāng）而止，
时则不至，
而控于地而已矣,
奚以之九万里而南为？
  
> 大风高飞/大鹏与小鸟

## 逍遥游（5）

适莽苍者，
三餐而反，
腹犹果然；
适百里者，
宿舂(chōng)粮；
适千里者，
三月聚粮。
之二虫又何知!
小知不及大知，
小年不及大年。
奚以知其然也？

> 计划之旅

## 逍遥游（6）

菌不知晦朔，
蟪蛄不知春秋，
此小年也。
楚之南有冥灵者，
以五百岁为春，
五百岁为秋；
上古有大椿者，
以八千岁为春，
八千岁为秋 。
而彭祖乃今以久特闻，
众人匹之，
不亦悲乎？

> 生命的长短

## 逍遥游（7）

汤之问棘也是已：
穷发之北有冥海者，
天池也。
有鱼焉，
其广数千里，
未有知其修者，
其名为鲲。

> 北冥的天池

## 逍遥游（8）

有鸟焉，
其名为鹏。
背若泰山，
翼若垂天之云。
抟扶摇羊角而上者九万里，
绝云气，
负青天，
然后图南，
且适南冥也。
斥鴳笑之曰：
彼且奚适也？
我腾跃而上，
不过数仞而下，
翱翔蓬蒿之间，
此亦飞之至也。
而彼且奚适也？
此小大之辩也

> 大于小

## 逍遥游（9）

故夫知效一官，
行比一乡，
德合一君，
而征一国者，
其自视也亦若此矣。
而宋荣子犹然笑之。
且举世而誉之而不加劝，
举世而非之而不加沮，
定乎内外之分，
辩乎荣辱之境，
斯已矣。
彼其于世，
未数数然也。
虽然，犹有未树也。

> 你是什么材料

## 逍遥游（10）

夫列子御风而行，
泠然善也。
旬有五日而后反。
彼于致福者，
未数数然也。
此虽免乎行，
犹有所待者也。

> 第六种人，小乘

## 逍遥游（11）

若夫乘天地之正，
而御六气之辩，
以游无穷者，
彼且恶乎待哉？

> 第七种人，大乘

## 逍遥游（12）

故曰：
至人无己，
神人无功，
圣人无名。

> 至人神人圣人

## 逍遥游（13）

尧让天下于许由，
曰：日月出矣，
而爝火不息，其于光也，
不亦难乎！时雨降矣，
而犹浸灌，其于泽也，
不亦劳乎！夫子立而天下治，
而我犹尸之，吾自视缺然。
请致天下。许由曰：
子治天下，天下既已治也，
而我犹代子，吾将为名乎？
名者，实之宾也，吾将为宾乎？

> 隐士

## 逍遥游（14）

鹪鹩巢于深林，
不过一枝；
偃鼠饮河，
不过满腹。
归休乎君，
予无所用天下为！
庖人虽不治庖，
尸祝不越樽俎而代之矣。